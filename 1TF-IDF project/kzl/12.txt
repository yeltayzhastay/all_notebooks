Темперамент туралы теориялар
 Темпераменттер жөнiндегi ғылымның iрге тасын қалаған ежелгi грек дəрiгерi -
Гиппократ (б.э.д. V ғ.). Оның тұжырымы бойынша, адамдар төрт "дене шырындарының" -
қан, шырыш, өт, запыран - өзара қатынасымен ажыраты-лады. Осы психологиялық
тағылымды арқау ете отырып, ежелгi дүние дəрiгерi Клавдий Гален (б.э.д. II ғ.) алғашқы
рет темперамент түрлерiне ғылымдық сипат бердi. Гален темпера-мент түрiн денеде
жоғарыда аталған шырындардың бiрiнiң басымдылығымен байланыстырды. Ол бiздiң
заманымызға дейiн жеткен темперамент атауларын белгiледi: сангвиник (sangius - қан),
флегматик (phlegma - шырыш), холерик (chole - өт), меланхолик (melaschole - запыран).
Гален ендiрген бұл ғажайып жаңалық кейiнгi жүзжылдықтар желiсiнде көптеген ғалымдар
iзденiсiне күштi ықпалын тигiздi.
 Ежелгi дəуiрлерден бастап зерттеушiлер адамдардың дене құрылымы жəне
физиологиялық қызметiнiң ерекшелiк-терiмен сай келетiн көп түрлi əрекет-қылықтарды
топтап, ретке келтiруге ат салысты. Осыған орай темпераменттiң көп түрлi типологиясы
қалыптасты. Бұлардың iшiнде назар салар-лықтай тип - адамның дене құрылымына
байланысты дара-ланып, тума темперамент қасиеттерiне негiзделген – консти-туциялық
типология (Э. Кречмер). Бұл теорияның мəнi: əр адам өз дене құрылымына орай өзiндiк
психикалық ерекше-лiкке ие. Осыдан, дене мүшелерiнiң (қол, аяқ, бас, кеуде т.б.) сырттай
өлшемдерiне байланысты төрт конституционалды психикалық тип белгiленген:
1. Лептосоматик - бойшаң, нəзiк денелi, көкiрек тұсы жайылыңқы, тар иықты, қолаяғы ұзын, сидыйған.
 2. Пикник - мығым, семiзшең, кiшi немесе орта бойлы, қарны қампиған, домалақ
бас, қысқа мойын.
 3. Атлетик - бұлшық еттерi күштi дамыған, денесi мығым, берiк; ұзынша не орта
бойлы, кең иықты, жамбас сүйектерi тартылған.
 4. Диспластик - дене бiтiмi қисынсыз. Бұл адамдар - əрқилы мүшелiк зақымсырқаттарға ұшырағандар (сырықтай ұзын, қауға бас, тума аяқ-қолы кемiстер).
 Аталған дене құрылымы типтерiне үш темперамент типi сай: шизотомик,
иксотомик, циклотомик. Шизотомик - дене құрылымы нəзiк, əлсiз дамыған, тұйық,
эмоциялары ауыспалы, тұрақсыз, талаптар мен көзқарастар өзгерiмiне ере бермейдi,
осыдан қоршаған ортаға икемдесуi қиын. Иксотомик - денесi мығым, мiнезi байсалды,
сезiмталдығы кем, ым-ишараға жоқ, ойлау қабiлетi шабан, көбiне майдашыл. Циклотомик
- семiзшең, домаланған денелi, эмоциялары қайғы мен қуаныштың арасында бiрдей, тiл
табысқыш, көзқарастары шындықтан ауытқымайды.
 Жоғарыда баяндалған конституциялық типология теориясының негiзiн қалаған - Э.
Кречмер. Бұл теория Батыс Европада кең қолдауын тапты. Ал осы теорияны өзiндiк
ерекшелiктерiмен осы ғасырдың 40-жылдарында АҚШ-та одан əрi жалғастырған У.
Шелдон болды. Бұл ғалымның да темперамент типтерiн айыруда ұстанған принципi -
адам дене құрылымы жəне оның өзiнiң жаңалығы - эмбриологиялық белгiлер.
 Конституциондық тұжырымдардың көпшiлiгi жантану ғылымында өткiр сынға
алынды. Бұл теориялардың негiзгi кемшiлiгi - тұлғаның психикалық қасиеттерiнiң қалыптасуында қоршаған орта мен əлеуметтiк жағдайлардың ескерiлмеуi. У. Шелдон теориясын
сынға алған Я. Стреляу былай жазады: "Адамның тамаққа əуес болу, ұжымшыл болу не
қайырымды болу сияқты темпераменттiк қасиеттерi оның дене құрылымындай нəсiлдiк
белгi емес, мұндай қасиеттер анатомиялық-физиологиялық негiзге ие болғанымен тəрбие
жəне əлеуметтiк ортада ғана қалыптасады".
 Ал ғылым шындығына келетiн болсақ, адамдағы психикалық процестер мен оның
қылығы жүйке жүйесi қызметiмен байланысты екендiгi ежелден-ақ белгiлi болған.
Темперамент түрлерiнiң кейбiр жалпы психикалық процестер ерекшелiгiне тəуелдi келуi
И. П. Павлов жəне оның шəкiрт-терiнiң еңбектерiнде экспериментальды дəлелденген.
 И. П. Павлов иттiң шартты рефлекстiк əрекет ерекше-лiктерiн зерттей отырып,
олар қылық-əрекеттерiндегi даралық өзгешелiктердiң пайда болуына назар аударды.
Мұндай айырмашылықтар ең алдымен иттердiң рефлекстiк қозулары мен сол қозулардың
сөну теңдiгi мен дəлдiгiнен көрiнген. Бұл жағдайлардың көрiнуi жүйке процесiнде
қалыптасатын тұрақты қасиеттер - қозу жəне тежелуге байланысты екендiгi жөнiнде
эксперименттермен дəлелденген. И. П. Павлов тем-перамент типiнiң жүйке қасиеттерi
ретiнде қозу мен тежелу күшiн, тепе-теңдiгiн жəне қозғалмалылығын атап көрсеттi.
 Қозу күшi мен тежелу күшi - бiр бiрiне тəуелсiз жүйке жүйесiнiң дербес қасиеттерi.
Қозу күшi жүйке жасуша-ларының əрекетшеңдiк қабiлетiнiң белгiсi. Осы күшке орай жүйке
төзiмдi, ұзақ не қысқа мерзiмдi əсерлi қозуды сақтай алады, тежелуге бейiмделедi. Ал
тежелу күшi жүйке жүйе-сiндегi күштi əсерлердi басып, сөну жəне бiрiктiру шартты
реакцияларын iске асыру қызметiн атқарады.
 Жүйке жүйесi процестерiнiң тепе-теңдiгi қозу мен тежелу құбылыстарының өзара
бiрдейлiк сипатын көрсетедi. Осы екi процесс күштерiнiң аралық қатынастарынан, бiр
процесс күшi екiншiсiнен басым болуынан тұлғаның ұстамды, байсалдылығы не ұстамсыз,
ауыспалылығы туын-дайды. Жүйке жүйесiнiң үшiншi қасиетi - жүйке процесiнiң
қозғалмалылығы - бiр жүйке процесiнiң екiншi түрiне ауысу жылдамдығында көрiнедi.
Сонымен бiрге, жүйке процестерi-нiң қозғалмалылығы адам қылық-əрекетiнiң өмiр жағдайларының өзгеруiне сай қалыпқа ене алу қабiлетiн де танытады. Жүйке жүйесiнiң мұндай
қасиетiнiң өлшемiн бiр əркеттен екiншiсiне, енжарлықтан белсендiлiкке немесе керi өту
шапшаңдығымен бағалаймыз. Жүйке қозғалмалылығына қарсы құбылыс - жүйке жүйесiнiң
селқостығы. Бiр процесс түрiнен екiншiсiне өту үшiн қаншалықты көп уақыт пен күш
қажет болатын болса, жүйке жүйесiнiң селқостығы сонша үлкен болғаны.
 Аталған жүйке процестерiнiң қасиеттерi негiзiнде жүйке жүйесiнiң типi немесе
жоғарғы жүйке қызметiнiң типi деп аталатын құрылым түзiледi. Бұл жүйе əр дара
тұлғаның жүйке жүйесiне тəн негiзгi қасиеттер бiрлiгiнен құралады. Ол қасиеттер: қозу мен
тежелу процестерiнiң күшi, тепе-теңдiгi, қозғалмалылығы. Осы үш қасиеттi негiзге ала
отырып, И. П. Павлов жүйке процесiнiң күшiне орай жəне күштi тип пен əлсiз
типтi айыра, дəстүрлi Гиппократ типологиясына жақын жүйке жүйесiнiң төрт негiзгi типiн
ажыратты:
• күштi, қозу мен тежелуi теңдей, қозғалмалы - сангвиник;
• күштi, қозу мен тежелуi теңдей, салғырт - флегматик;
• күштi, қозуы басым - холерик;
• əлсiз тип - меланхолик.
 Сонымен, И. П. Павлов түсiнiгiнде, жүйке жүйесiнiң типi тума берiледi, тəрбие мен
қоршаған орта ықпалынан өзгерiске келе бермейдi. Осыдан жүйке жүйесiнiң қасиеттерi -
жүйке жүйесiнiң жалпы психикалық көрiнiсi болған темпера-менттiң физиологиялық негiзiн
қалайды, яғни адам темпера-ментi - жоғары жүйке жүйесiнiң сырттай əрекет
қарқынында танылатын психикалық бейнесi.
 И. П. Павлов негiздеген типология темперамент психологиясы саласындағы
көптеген лабораториялық зерттеу-лерге бастама бердi. 50-жылдары жүргiзiлген осындай
iзденiс-тер нəтижесiнде И. П. Павловтың шəкiрттерi В. М. Теплов, кейiн В. Д. Небылицын
темперамент типологиясын жаңа элементтермен толықтырды. Ересек адамның жүйке
жүйесiн эксперименталды талдауға ала отырып, жүйке процесiне байланысты екi қасиеттi
ашты: лабильдiк жəне динамикалық. Жүйке жүйесiнiң лабильдiгi - жүйке процесiнiң
туындау жəне сөну шапшаңдығында көрiнедi де, ал динамикалылығы - қоздырғыш,
ұнамды жəне керi əсерлi, тежегiш шартты рефлекстердiң оңай жəне жылдам түзiлуiнен
байқалады.
 Көп зерттеулердiң нəтижесiнде осы заман психология-сының теориялық тоқтамы:
əрқандай адам белгiлi типтi жүйке жүйесiне ие. Нақты жүйкелiк типке сай темперамент
қасиетi дара психологиялық өзгешелiктердiң мазмұнын құрайды.