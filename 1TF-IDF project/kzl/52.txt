Жасуша орталығы. Жасуша орталығы көп жасушалы жануарлардың жасушаларынан қарапайым және кейбір өсімдіктердің жасушаларынан табылған. Әрбір центроиль ұзындығы 1 мкм шамасындай цилиндр пішінді. Жасуша орталығы екі құрамдас бөліктен: а)  центроиль, ә) центросферадан тұрады. Жасушаның бөлінуінен бұрын жасуша орталығы екіге бөлініп, екі полюске қарай тартылады. Бұл екі центроильдың арасында ахроматии жіпшелері пайда болады. Ол жіпшелердің бір ұшы хромосомалардың центромерлерімен жалғасады.

Кейінгі кездегі жүргізілген биохимиялық зерттеулердің нәтижесінде жасуша орталығы жасушаның бөліну әрекетіне (митоз, мейоз) тікелей қатысатындығы дәлелденді. Жасуша орталығы бөліну арқылы көбейеді.

Қозғалыс органоидтары. Бұл органоидтар атына сәйкес ағзаны үнемі қозғалысқа келтіріп отырады. Қозғалыс органоидтары жануарлар дүниесінде кеңінен таралған. Оларға кірпікшелілер, талшықтылар, сұйық ортада қозғалуға бейім әр түрлі өсінділер және бұлшық ет талшықтарының жиырылуын  қамтамасыз ететін миофибрильдер, т. б. жатады.

Ядроның құрылымы. Ядро—жануарлар мен өсімдіктер жасушаларының негізгі және тұрақты жиынтығы. Ядросы бар ағзаларды — эукариоттар (грекше «карион» — ядро) деп атайды. Тірі ағзаның тіршілік қасиеттерінің бірі — көбею, ол ядромен тікелей байланысты. Зат алмасу, көбею және өсіп-даму ядросы бар жасушаларда карқынды түрде жүреді. Кейбір ағзаларда ядро болмайды, оларды прокариоттар деп атайды. Ол ағзаларда толық жетілмеген жарғақшалы ядро болмаса да, оның құрамындағы затгары болады.



    

7 сурет.  Лизосоманың түзілуі  және  жасушаның  тазартудағы көрінісі

Жасушаның ядросы, негізінен, тірі ағзаның тұқым қуалау белгілері мен қасиеттерін ДНҚ түрінде сақтайтын хромосомалардан ядро шырыны, РНҚ, ядролық, т. б.құрамдас бөлшектерден тұрады. Ядро цитоплазмадан екі жарғақшасы (ішкі және сыртқы) арқылы бөлінеді. Жарғақша ұсақ шұрықтардан тұрады, бұл арқылы цитоплазма мен ядроның арасындағыларының шұрықтарына  келіп ашылады. Ядро жарғақшасы шала өткізгіштік қасиетке ие.  Жасуша бөлінерде ядро жарғақшасы жойылып кетеді де, жас жасушаларда қайта пайда болады. Көптеген жасушаларда ядро біреу, ал кейбіреулерінде ядросы бірнешеу болып келетін жасушаларда болады. Мысалы, омыртқалы жануарлардың бауыры, сүйек, бұлшық ет ұлпалары және қарапайымдарда.
Ағзалардың көбеюі мен жеке дамуы жасушаның бөліну барысына негізделген.

Жасушаның негізгі қасиеттерінің бірі — оның бөлінуге қабілеттілігі. Жасушаның бөлінуінің үш жолы бар:

1.                Амитозды немесе тікелей бөліну — мұнда ядро екіге бөлінеді (қарапайым жасушалардың бөлінуі). 2. Мейозды бөліну — оның нәтижесінде жыныс жасушалары пайда болады. 3. Митоз немесе күрделі бөлінуі. Сома (дене) жасушалары осы жолмен бөлінеді.

Митоз. Мұндай жасушаның бөліну жолдары көбею барысының манызды кезеңі болып табылады. Тұқымқуалаушылықтың негізгі қызметін ядро жиынтығы атқаратын болғандықтан митоздық бөлінуге кеңінен тоқталамыз. Митоз (грекше «mitos» — жіп) деген мағынаны білдіреді.

Митоздың бөлінуі кезінде жасушалардың барлығында, әсіресе хромосомаларда, күрделі өзгеріс болады. Митоз екі кезеңнен тұрады:

1) митозды бөлінуге дайындық кезеңі — интерфаза

2) бөліну кезеңі (митоз).

Интерфаза кезеңінде митоз әрекетіне қажетті заттар синтезделеді.

Сондықтан да, оны дайындық кезеңі деп атайды. Интерфазада тұқым қуалаушылықпен тығыз байланысты мынадай дайындықтар жүреді.

1. Бұл уақытта жасушадағы заттар нуклеотидтер, аминқышқылдары, ферменттер, т. б. жинақталады. Хромосомалар екі еселенеді. Екі еселенген хромосомалардың әрқайсысы екі бөліктен тұрады, оларды — хроматидтер деп атайды. Әрбір хроматидтердің құрамында ДНК молекуласы болады. Сонымен қатар РНҚ мен ақуыз синтезделеді. 2. АТФ синтезделеді, ол энергия жасушаларының бөліну кезінде жұмсалады. 3. Жасушаның орталығы және әр түрлі маңызды органоидтар синтезделеді, олар әрекетіне қатысады. Осындай дайындықтар аяқталысымен жасуша бөліне бастайды.

Жасуша ядросынан бөлінуі митоз төрт фазадан тұрады. Профаза, метафаза, анафаза және телофаза. Профаза – митоздың бірінші фазасы. Мұнда ядроның құрылысы хромосома жіпшелеріне айналады. 



8 сурет. Хромосома құрылысы.

 

Осы кезде ядро ісініп, хромосомалар ширатылады, осыған байланысты ДНҚ-ның жіпшесі бірнеше есе қысқарады және жуандайды, оны жарықтың көмегімен көрсететін микроскоппен де көруге болады.

Бұл кезде ДНҚ-сы еселенген хромосомалардың мөлшерін, пішінін, құрылысын және санын анықтауға болады. Хромосомалар — созылыңқы тығыз денешік. Олар үзбей бөлінген бірнеше бөліктерден тұрады. Алғашқы бөлік (керме грекше «мерос»— бөлік) және екінші реттік бөлікті көруге болады.

Хромосомалардың әрқайсысы ширатылған екі жіпшеден тұрады, оларды храматидтер немесе жас хромосомалар деп атайды. Профазаның аяғында жасушаның орталығы екіге бөлінеді де, экватордың қарсы полюстеріне қарай ажырайды және олардың арасын бөліну шүйкесі байланыстырады. Бөліну шүйкесі негізінен ақуыздан тұрады. Прометафазада ядро қабықшасы еріп, ядрошықтар жойылады да, хромосомалар цитоплазмаға таралады. Бұл әрекет метафазаның басталғанын білдіреді.

Метафазада хромосома қабығы — түпнегізді байкауға болады. Ол профазада пайда болып, телофазаға дейін сақталады. Зерттеулердің нәтижесі хромосома қабықшасы ядролық заттарынан пайда болатынын дәлелдеді. Метафазада хромосомалар түгелімен жасуша экваторына жинақтала бастайды. Экватор жазықтығына жинақталған хромосомалардың әркайсысы бөліну шүйкесі жіпшелеріне жабысады. Осыдан кейін бөліну шүйкесіне бекінген хроматидтер жасушаның екі жақ полюсіне жылжиды. Бұл әрекет анафазаның басталғанын білдіреді.

Анафазада хромосомалардың орталық бөліктерінің бөлінуі нәтижесінде хроматид жіпшелері бір-бірінен ажырап, жеке хромосомаларға айналады. Бөліну шүйкесі жіпшелерінің тұтқырлығы артады, осыған байланысты хромосомалар жасушаның екі жақ полюсіне тез жылжиды. Бөліну шүйкесі қысқарады. Осы жүріп жатқан процестерге АТФ энергиясы жұмсалады. Анафазаның аяғында хромосомалардың шиыршығы жазылады. Осыған байланысты хромосомалар біртіндеп ұзарады және жіңішкереді. Бұл телофазаның бастамасы. Телофазада профаза сатысының барысына қарама-карсы әрекеттер жүреді. Жасушаның полюстеріне жақындаған хромосомалар бұрынғы пішінін жоғалтып  ширатылады да, ұзын жіпшелерге айналады. Әрбір полюсіндегі хромосомалар саны, аналық жасушадағы хромосомалардың диплоидты санына тең болады. Телофазада ядро қабықшасы мен ядрошықтар пайда болады. Ядрошықтар хромосомалардың екінші буынында синтезделеді. Цитоплазма жарғақшасы екіге бөлініп, касиеттері бірдей екі жасуша пайда болады. Цитоплазманың бөлінуіне байланысты жасушаның барлық органоидтары пластидтер, митохондриялар, Гольджи жиынтығы, рибосома, т.б. тең екі  бөлікке бөлінеді. Осымен ядроның бөлінуі — кариокинез аяқталады.

Митоздың тұқым қуалаушылықтағы маңызы

1. Митоз әрекеті өсу барысының маңызды кезеңі.

2. Аналық жасушадағы митоз барысында пайда болған генетикалық материал жас жасушаларға тең бөлінеді. Жас жасушалардағы генетикалық ақпарат аналық жасушадағы генетикалық ақпараттың көшірмесі болып табылады.

3. Бөлінгеннен кейінгі жас жасушалардағы хромосомалар аналық жасушалардағы хромосомалар санына сәйкес келеді.

Егер митоз әрекеті зақымдалса, хромосомалар санында ауытқу болады, көбейеді немесе азаяды. Хромосомалар санының ауытқуына байланысты жасуша үлкен өзгеріске ұшырайды. Жасуша тіршілігін жояды немесе мутация пайда болады.

Митоздың ұзақтығы әр түрлі, оны 14-кестеден көруге болады.

Хромосомалардың саны. Бір түр екінші түрден хромосомалар санына байланысты ажыратылады. Әр түрдің хромосомаларында сол түрдің тұқым қуалау қасиеттерін сақтайтындай генетикалық ақпарат болады.Жыныссыз көбею. Жыныссыз көбею — жануарлар мен өсімдіктерге тән қасиет. Әсіресе жыныссыз көбею жоғарыдағы кестеден көріп отырғандай, өсімдіктер әлемінде кеңінен таралған. Жыныссыз көбеюде мейоз болмайды. Көбеюдің кейбір жолдары: 1. Қарапайымдар (амебалар, эвгленалар, инфузориялар, споровиктер, т. б.) біржасушалы жасыл балдырлардың денесі екіге немесе одан да көп бөлікке митоз жолымен бөлінеді де, одан бірдей екі дара түзіледі, бұлардың әрқайсысынан екі дербес ағза дамып шығады. 2. Кейбір ағзалардың ата-енелік дара денесінен бірнеше жасушалар бөлініп шығады да, бүршік пайда болады. Ол бүршіктеніп өседі де, жана дараға айналады. Көбеюдің мұндай түрі ашытқы ағзалар, гидралар, гидроидты және маржан полиптері т. б. омыртқасыз жәндіктерге тән қасиет. 3. Спора арқылы көбею кеңінен таралған. Мысалы, құрлық өсімдіктерінде сырты қалың қабықпен қапталып, колайсыз ортаның әсеріне төзімді гаплоидты жасушалар спораның көмегімен жыныссыз кебейеді. Споралар сумен, желмен және жануарлар арқылы таралады.

Ал, балдырлар мен суда тіршілік ететін санырауқұлақтар талшықтарымен суда еркін жүзетін зооспоралары арқылы көбейеді. Өсімдіктер әлемінде өсімді жолмен көбею кеңінен таралған.

Жынысты көбею. Жынысты жолмен көбею - сперматозоидпен жұмыртқа жасушалары ядроларының өзара қосылу барысы. Аталық және аналық жыныс бездерінде гаметалар дамиды. Аналық дара ағзасында — жұмыртқа жасушалары, ал аталық дара ағзасында сперматозоидтар түзіледі. Омыртқалы жануарлардың жыныс жасушалары пішіні және мөлшері жөнінен әрқилы болады.   Мысалы,   балықтар,   қосмекенділер, жорғалаушылардың, құстардың жұмыртқа жасушалары ірі, дөңгелек пішінді болып келеді, әсіресе құстардың жұмыртқа жасушасының мөлшері үлкен негізінен, цитоплазмадан және қоректік зат қоры сарыуыздан тұрады. Жұмыртқа жасуша қозғалмайды, ал аталық гаметалар, сперматозоидтар мөлшерінің кішілігі және қозғалысымен ерекшеленеді.

Аналық және аталық гаметалар қосылғанда, жасуша ұрықтанады, ұрықтанған жасушаларды «зигота» деп атайды. Осы зиготада ата енеден алынған тұқым қуалау ақпараты сақталады да ұрпақтан-ұрпаққа беріліп отырады.

Жынысты жолмен көбеюдің эволюциялық дамудағы маңызы өте зор. Оның жыныссыз кебеюден негізгі артықшылығы екі дараның тұқым куалау ақпараты қосылады. Осының нәтижесінде ағза жаңарады да, ұрпақтардың сыртқы ортаға төзімділігін арттыра түседі. Сонымен, жынысты жолмен көбею, әсіресе омыртқалы жануарлар мен жоғары сатылы өсімдіктерде кеңінен таралған.